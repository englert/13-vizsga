# 8.3 Központi interaktív vizsga

## 8.3.1 A vizsgatevénység megnevezése: Informatikai rendszer- és alkalmazás-üzemeltető
technikus szakmai ismeretga

## 8.3.2 A vizsgatevékenység leírása
A vizsgatevékenység 20 db, számítógépen megoldandó tesztfeladatból áll. A teszt feladatai le-
hetnek feleletválasztós feladatok (egyszeres választás, többszörös választás, válaszok illesztése).
A teszt értékelésének automatizálhatónak kell lennie.
A teszt az alábbi témakörök mindegyikéből egy-egy kérdést tartalmaz:

    1. Csoportmunka eszközök, Git
    2. Kommunikációs formák, kommunikációs szabályok
    3. Hibakeresés módszerei, hibaelhárítás lépései, internetes keresés
    4. Legmodernebb információs technológiák, trendek, IoT koncepció, Python, REST API 5 %
    5. Relációs adatbázisok, irodai szoftverek
    6. Informatikai eszközök felépítése, operációs rendszerek és alkalmazói szoftverek telepítése, beállítása
    7. Alkalmazás-üzemeltetés
    8. IPv4 és IPv6 címzési rendszer
    9. Kapcsolók, forgalomirányítók alapszolgáltatásai
    10. Második rétegbeli redundancia
    11. Virtuális LAN-ok
    12. Harmadik rétegbeli redundancia
    13. Vezeték nélküli hálózatok
    14. Hálózati forgalom figyelése, támadások elleni védekezés
    15. Statikus és dinamikus forgalomirányítás, címfordítás
    16. WAN technológiák, forgalomirányítás, VPN és SSH kapcsolatok
    17. Virtualizáció, felhőszolgáltatások
    18. Windows és Linux szerverek szolgáltatásai
    19. Hálózatmonitorozás, -felügyelet
    20. Kis és közepes hálózatok tervezési alapelvei
       
Mindegyik feladattípus esetében az interaktív vizsgarendszer által előre megadott válaszlehető-
ségek közül kell kiválasztani a megfelelő válasz(oka)t.
A vizsgatevékenység végrehajtására rendelkezésre álló időtartam: 45 perc
A vizsgatevékenység aránya a teljes szakmai vizsgán belül: 10%
A vizsgatevékenység értékelésének szempontjai:
Az értékelés a központi interaktív vizsga összeállított javítási-értékelési útmutatója alapján
történik.
Részleges megoldásért részpontszám adható. Maximális pontszám nem adható, amennyiben a
feladatra adott megoldás hibás választ is tartalmaz.
A vizsgatevékenység akkor eredményes, ha a vizsgázó a megszerezhető összes pontszám leg-
alább 40%-át elérte.
